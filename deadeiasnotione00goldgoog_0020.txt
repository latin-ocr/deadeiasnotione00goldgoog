„¹4-,-

aliis periculosior esset, sed quod plebi magis displiceret. Et
sane iram populi maxime ad potentissimum quemque pertinere
Clisthenes non ignoravit, sed id ei nullius momenti fuit. Ut
igitur paucis verbis rem comprehendamus: ostracismus nihil aliud
est quam ἐπιχειροτονία demagogorum. Fictio utique ea erat, nt
populus Atheniensium per ostracisrnum eos in exilium expelleret,
a quibus libertati civitatis periculum imminere videretur. Et
simulac populus ostracismum decrevit, eodem tempore is, quem
populus designaverat, τῇ πολιτείᾳ putabatur periculosus idque exilio
decem annorum quasi expiabat. Atqui eos homines populus ipse
ante legitimum tempus non raro revocavit certo quodam consilio
commotus. Considerantibus enim nobis eas revocationes in maximis
tantum periculis discriminibusque rei publicae — cui Aristidis,
Alcibiadis, aliorum non in mentem venit? — factas esse, facile
intellegitur publici emolumenti causa eos revocatos esse. Namque
cum status et salus rei publicae in summas angustias adducta
esse viderentur, praeclarissimos viros, quamvis periculosos rei
publicae, revocare populus maluit;¹) confisus igitur illos nihil
aliud quam patriae libertatem vindicaturos populus Atheniensium
exduobus malis minus elegit. Sed quod populi voluntas, quam
in maximo declaraverat comitiam, neglegitur, itaque τὸ κὺριον
violatur et res publica audacter in periculum vocatur, rogatori
ἄδεια impetranda est. Quod, etiamsi certis veterum scriptorum
testimoniis non affirmatur, tamen pro certo statuendum est.
Quamquam Valeton hanc sententiam reicit. Dicit enim rogationem
non legitimam eam quidem fuisse, sed ratum facturn esse po-
puliscitum, „quia nemo fuisset, qui παρανομίαν persequeretur.“²)
Tamen iam ex eo, quod non raro revocationes factas memoriae
proditum est3), patere videtur eiusmodi rogationes (venia scilicet
concessa) ad populum ferre licuisse. Atque, ut ego opinor, nun-
quam potuit fieri, quin civitas Atheniensium omni tempore ac·
cusatorum copia abundans a rogatoribus rationes rogationum non
legitime latarum reposceret. At, inquies, tale quid nunquam
factum esse non certo possumus scire, cum scriptores nescio quo
casu de hac re nihil tradiderint. Concedo. Verum rei publicae

 

¹) of. Plut. Aristid. VIII ; Cim. XVII.
2) cf. MnemoS. 1. 1. p. 11 adn. 3.
⁸) of. Mueller-Struebing: »Arist u. d. hist. Kritz« p. 313.

