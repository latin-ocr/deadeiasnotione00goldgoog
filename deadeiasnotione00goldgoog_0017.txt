11-

 

. decennium quis rem familiarem exulis administraverit, non tra-
ditur: propinquos aut amicos id fecisse verisimile est. Cum
igitur hoc proprium illius esset exilii, ut neque bona publicarentur
et tempus exilii determinaretur, ¹) non verbo φυγῆς, sed μεταστάσεως ²)
utebantur in iure publico Athenienses, Quamquam autem totus‘
populus — sex enim milia Atheniensium, qui numerus minimus
erat eorum, quos in suffragia ire oportebat, ex fictione iuris
publici Attici totius populi loco fungebantur⁸) — exilium decre-
verat, fieri tamen potuit, ut poena remitteretur et tempus remotio-
nis minueretur. Nec pauci exules ante decimum annum populi-
scito revocati sunt. 4) Revocandi autem modus extraordinarius
-videtur fuisse: hanc enim rogationem ad populum ferre nemini
licuisse nisi impunitatis indulgentia impetrata opinor Schoemanno ὅ)
adstipulatus. Ac duobus Plutarchi locis⁶) significatur id revocatio·
nis privilegium nisi sollemni psephismate irrogari non potuisse,
quamquam non dilucide dicitur eis rogatoribus ἀδείᾳ opus fuisse.
Qua obiecta difficultate prohibebant Athenienses, ne rogatio de
revocandis exulibus saepius ferretur.

 

¹) cf. Schoemann: »de com. Ath.‹ p. 246; Suid. e. v. ὀστρακισμὸς.

²) cf. Aristot. Pol. 111 13 p. 1284a3 [Dem.] XXVI 6 3 Lex. Rhet. Can-
tabr. s. v. ὀστρ. τρόπος [Philoch. fr. 79b ed. Muell.]; cf. Schoemann: ›Anti-
quit. iur. publ. Graec« p. 98, qui μετάστασιν vocabulo remotionis vertit.

⁸) de his cf. alt. commentat. libr. cap. 1.

⁴) cf. Schoemann: »de com. Ath.« p. 246.

⁶) cf. eundem: »Griech Altera« I 3993 Mueller-Struebing: »Ar-ist. u.
d. hist. Krita (Lips. 1873).p. 313sq.

⁶) Plut. Pericl. X; Cim. XVII3 cf. Plut. Aristid. VIII: Τρίτῳ δ’ ἔτει
Ξέρξου διὰ Θετταλίας καὶ Βοιωτίας ἐλαύνοντος ἐπὶ τὴν Ἀττικήν, λύσαντες τὸν νόμον
ἐψηφίσαντο τοῖς μεθεστῶσι (ef. [Dem.] XXVI 63 Lugebil l. l. p. 132) κάθοδον.
Cuius generis exules Plutarchus significet, manifestum est. Agitur praecipue
de revocando Aristide, qui testarum suffragiis e patria erat eiectus (cf. ibid.
V113. Etiam verba: λύσαντες τὸν νόμον (sc. ἐπ’ ἀνδρί) ad ostracismum per-
tinere mihi videntur. Quid autem hoc loco numerus pluralis (τοῖς μεθεστῶσι)
significat, cum alios quoque viros ostracismo expulsos eo tempore esse auctores
non tradant? Plutarchum sane diversas res confudisse vel potius rem non
accurate exposuisse opinor. Tum enim omneS, etiam ii, qui non per ostra·
cismum, sed alio modo exules facti erant et propter exilium (cf. And. de myst. 78)
expertes amnestiae, revocatos esse verisimile est, itaque id quod Andocides
(de myst. 107) de pugna apud Marathona commissa tradit, ad pugnam
Salaminiam referendum esse cum Oarolo Scheibe [»Oligarch. Umwalz. zu

Am« (Lips. 1841) P. 38 adn. 19] arbitror. Horum exilium verbo μεταστάσεως
non accurate significavit Plutarchus.

