97

 

rebus eam secuti sunt rationem, ut conscii criminis alicuius iidem
affines habiti sint. Itaque Agorato ἀδείᾳ opus fuit, ¹) qui non
veniam dicendi, sed impunitatem commissi sceleris impetraret.
Is enim quamquam in coniuratorum numero non erat,2) tamen
coniurationis, sicut conscius erat, ita affinis putabatur‚⁸) quam
ob causam de ipso quoque quaestio habita est.⁴) Atque eadem
de eo indicio dicenda sunt, quod Plutarchus [Pericl. XXXI] mes
moriae prodidit. ⁵)

Facile igitur intellegi potest, quibus¹ consiliis usus populus
hoc privilegium irrogaverit. Si enim quis sceleris publici noxius
est, leges, praesertim eas, quae rei publicae constitutionem aut
deorum sacra instituta tuenda curant, violavit et divinum rei
publicae ordinem rupit ac turbavit. Nec solum, si quis scelus
in deos committit, in hos peccat ipsos, sed etiam rem publicam,
quae deorum sacra iura tutatur, violat. Apud Thucydidem quidem
[VI28‚ 2] legimus haec: καὶ ἐβόων ὡς ἐπὶ δήμορ καταλὺσει τά τε
μυστικὰ καὶ ἡ τῶν Ἑρμῶν περικοπὴ γένοιτο.6) Tamen populus sociis
indicatis delatores ut homines de re publica bene meritos poena
non afficit, sed gratiae ius exercens impunitate donat, cum ex in-
dicio fructum se percepturum esse speret. Una autem sola im-
punitatis dandae condicio est, ut verum delatores indicent: si
verum est indicium, scelus illorum expiatum videtur, sin falsum,
morte luunt. Quae cum ita se habeant, impunitatem decretam ab·
rogare populo licuisse, cum indicium falsum fuisse is cognovisset, ⁷)
per se ipsum intellegitur, non secus ac donationis vel privilegii
alicuius decretum populo antiquare licuit. Nam haec impunitas, de
qua agitur, praemium fuit indicibus ut hominibus de civitate
bene meritis tributum. ⁸) Praeterea servi indicio delato non raro

 

ι) De Agorato cf. LyS. or. XIII; de hac re cf. Frohbergeri adn. ad. Lys.

XIII ἓξ cggLys. XIII 21 et ea, quae Frohberger ad h. l. adnotavit.

8) cf. Frohbergeri adn. ad Lys. XIII 23.

⁴) cf. Rauchenstein ad Lys. XIII 50.

⁸) cf. de hac re Lipsius: »Att. Proc.‹ p. 330 sqq. Hoc quoque loco in-
dicem criminis socium habendum esse censeO, quare ei ἀδείᾳ *opus fuisse. For-
tasse id etiam ex vocabulo συνεργοῦ, quod e. c. apud Andoc. de myst: ξ) 15 so-
cium criminis significat, colligendum est3 cf. Blassi in Plut. vit. sel. (ed. Siefert
et Blass) adn. ad h. l.

⁶) De hac re cf. Plut. Alcib. XXI3 cf. etiam Oncken: ›Staatslehre‹ II 4.

⁷) cf. Fr0hberger ad Lys. XIII 55.

⁸) cf. [Lya] VI 36.

7

