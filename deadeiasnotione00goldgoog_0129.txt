123

 

insit. Quam nihil aliud nisi lustrationem significare equidem
opinor. Nam cum praesentia dei theatrum sacratum esset et
sollemnibus libationibus ante commissos ludos factis ¹) deus
placatus esset, antistes sacrorum hoc loco spectacula fieri posse
fatus est.

Similis igitur causa contionis est, in qua cum populo agitur,

utrum ἄδεια e. c. remissionem debitorum rogaturo concedatur an

denegetur. Hanc enim rogationem illegitimam ferre non licet,
sed a limine ea reicienda est. Quam ob causam debitor, qui
idem capite deminutus h. e. impurus est, in comitiis supplicis
nomine sub tutela deorum verba facit et veniam rogationis
ferendae petit. Tum populus de ea re in maximo comitiatu in
suffragium it et venia demum rogatori tributa delictum illud in
rei publicae numen divinum commissum2) expiatum est, quo facto
illi rogandi facultas fuit. Atque ipsi dei eadem re violati lustra-
tionibus placati sunt. 3)

Cap. II. De contionibus, in quibus de ἀδείας datione
actum est.4)
Conciliorum populi duo sunt genera: alterum ordinariorum

 

¹) Cf. Bergk 1. l. 11139 adn. 123.

²) In ea, quam protuli, re rogator duplici modo in legibus peccat;
nam primum quidem rogatio, quam ille laturus est, leges violat, deinde .
autem potestas rogationum ferendarum ab homine capite deminuto abiudi-
cata est.

³) Idem de eis sollemnibus comitiis valet, in quibus civitatis donatio
rata fit. Nam antiquarum civitatum fundamenta in gentilitatis vinculo
posita erant, »quod gentium ac familiarum vinculum«, ut ait Schenkl: »Wien.
Stud.‹ Π p. 162 [cf. etiam ibid. V 52]‚ »cum a diis ipsis institutum existi-
marent veteres Graeci, sanctum id habebant ita, ut nefas haberent vinculi
illius integritatem ulla re imminui vel inquinari. Civium igitur iure is tan—
tummodo frui poterat, qui legitime parentibus civibus ortus cuidam familiae
esset adscriptus«. Nihilo tamen secius peregrini optime de re publica me-
riti civitate praemii causa populiscitis privis donati sunt. Verum id et
deos et sacra rei publicae instituta legesque violabat. Quare lex fuit, ut
civitatis decretum a toto confirmaretur populo, qui populiscito privo facto
omnia gentilitatis iura ad novum civem detulit.

⁴) Ea, quae de his rebus expositurus sum, penitus fere ex reliquorum populi-
scitorum privorum similitudine collecta sunt, cum de ἁδείας datione paucissima
tradiderint scriptores veteres3 cf. Valeton: Mnemos. n. s. XV p. 25, qui ci-
vitatis et impunitatis dandae »ritum et modum prorsus similia inter se et
eadem. fuisse« dicit.

