48

 

- sicut Romanum —- accuratissime in artem redactum esset,
eam ἀδείας dandae causam statuere oporteret, quod pecuniae ad
rei publicae administrationem aut ad bellum gerendum destinatae
illegitime augerentur, itaque τοῦ κοινοῦ integritas laederetur. Quam
impunitatis rogandi causam in iure Attico frustra quaeras3 ¹) sed -
altera subest, quae gravioris momenti est. Rogatione enim lex
violatur et summa populi potestas, qui iustis causis illas pecunias
non adhibendas, sed quodammodo sacras intactasque habendas
esse decrevit. Absumpta enim illa summa rei publicae opes
detrahuntur, quibus in maximis periculis, ad quae sedanda pecuniae
sepositae essent, eius saluti consulaturt, itaque rogator rei publicae
salutem ad incertum revocat. 2) Contra difficili rei publicae tem-
pore omnibus subsidiis civitas utebatur, cumque sanctior aerarii
pars, ita ut in ultimis periculis rei publicae prodesset, servaretur,
populus ei, qui in imminenti periculo, ut eae pecuniae adhibe·
rentur, rogaturus erat, ἄδειαν denegare non potuit. Rursum, cum
ἀδείᾳ rogatori opus esset, impediebatur populus, ne temere pecu-
niis, quae data occasione rem publicam servare possent, uteretur.

Antequam autem rem inceptam persequamur, appendicis loco
similia nonnulla hac occasione exponemuS.³)

Populus enim Atheniensium leges quasdam et instituta ab·
rogari vetuit.⁴) Itaque, ’ priusquam de ea re agere liceret, im-
punitas rogationis ferendae impetranda erat. Ad eam autem,
de qua nobis agendum est, rem abrogatio legum de pecuniis
quibusdam adhibendis pertinet. ⁵)

Pericle rem publicam Atheniensium gubernante ad sacra et
spectacula concelebranda populo pecuniae (τὸ θεωρικόν) distribui

 

ι) V. supra p. 32 adn. 4.

²) Si autem hae pecuniae, sicut Holwerda quidem putat (cf. Mnemos.
n. s. XIV p. 114 sqq), sacrae fuerunt, rogatio illa non legitima fuit, quia,
ut videbimus, pecunias sacras in usus profanos adhibere, nisi venia rogatori
data est, non licuit. Quod si verum esset, hac in re duae ἀδείας dandae
essent causae. — Ceterum id quoque fortasse spectandum est, ut ex pecunia.
in templo deposita dea perceperit usuram, quam summa absumpta — nisi
pecunia re vera deae fuerit - non iam pensam esse a populo verisimile est.

⁸) Hae quoque res ad priorem quidem commentationis partem (v. p. 44
adn. 3) pertinent, sed quia de pecuniis adhibendis agitur, huc eas referendas
censul.

⁴) cf. Mnemos. n. s. XV p. 5.

⁶) cf. Dem. XXHI 62 ς Platnerz »Proc. u. Kls H 43; Petit l. l. IV 10, 9 p. 475 sqq.

