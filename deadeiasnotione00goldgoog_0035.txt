29

 

violari. At vero liturgia trierarchiae non in reditus ordinarios
rei publicae relata est31) et tum tantummodo τοῦ κοινοῦ integritas
laeditur, cum ordinarii reditus ²) illegitime deminuuntur. Itaque
ei soli⁷ qui rogationem laturus est, ut horum redituum deminutio
illegitima fiat, ἀδείᾳ opus est. ³) Quae cum ita sint, hanc causam
falsam esse intellegitur. Ergo in eo esse causam dixerit alius
quis, quod trierarchiam maximi ad servandam rempublicam
momenti fuisse multis oratorum locis edocemur.⁴) Atque re vera
haec res tam gravis esse videbatur, ut praetoribus liceret de· iis
comitia convocare. ⁵) Trierarchiae enim liturgia ad id instituta
erat, ut bello usui esset3⁶) expeditiones autem navales in longum
tempus extrahi possent, nisi trierarchi munere perfungerentur:
talis igitur officii levationem nulli locupleti civi populus con·
cedere potuit. Nam cum in aliis tum in illa institutione salus
rei publicae posita fuit, quare trierarcho muneri administrando
impari venia demum data rogationem ferre licuisse dicas, ut
liturgiae immunis fieret, idque non tam quod τὸ κοινόν iacturam
faceret, quam quod res publica ipsa in periculum adduceretur.
Sed id fieri non potuit, propterea quod prioribus quidem
temporibus alius quis illius loco trierarchiae munere fungeretur
necesse fuit, posterioribus autem, cum symmoriae institutae essent,
treceni locupletissimi cives sumptus in trierarchiae liturgiam
fecerunt. Quare ne ea quidem causa sufficere videtur3 sed res
alio modo tractanda est. ’

Itaque de ratione, qua trierarchi liturgiam praestabant, pauca
disseramus oportet, quo facto, num quando haec ἄδεια statuenda
sit, et quae causa ἀδείας dandae fuerit, multo facilius apparebit.
Tria igitur temporis spatia distinguenda sunt. Atque primo quidem
quotannis e locupletissimis civibus quadringenti trierarchi electi
sunt.⁷) Cumque nemo per duorum insequentium annorum de-
cursum cogi posset hoc munus praestare‚⁸) c. octingenos cives

 

ι) cf. Dem. XX 25.

²) in quorum numero etiam multae sunt; v. infra s. IIa 2 s. f.

⁸) ut postea demonstrabitur3 v. infra s. ΙΙ a.

⁴) cf. Dem. XXIV 91. — De trierarchia idem dicendum est quod de
εἰσφορᾷς cf. Isocr. VIII 12.

⁶) cf. Schoemann: »de com. Ath.‹ p. 314.

⁶) sicut εἰσφορά, quacum trierarchiam coniungit e. c. Isocr. VIII 12. 20.

⁷) cf. Ps.-Xen. de rep. Ath. III 4; Busolt ξ 223 p. 197, 4.
⁸) cf. Gilbert Ι p. 351.

