40

 

commemoratis exemplis haec recte addit: „Es ist vorauszusetzen,
wenn auf Furbitte von Konigen wie in den Fallen bei Pei-De-
mosthenes und Plutarch Demetr. eine Schuld erlassen warde, sei
auf Grund dieser Fiirbitte die ἄδεια zuerst nachgesucht worden.“
Verum in civitatibus subiectis populum Atheniensium, ut rem
publicam componeret, cum alia tum debitorum remissionem simplici
psephismate decrevisse per se ipsum intellegitur. ¹)

Iam vero indagemus, utrum remissione debitorum publi-
corum concessa respublica, cum debitum in tabulis deletum sit,
pecuniarum iacturam fecerit, an aliunde id, quod periit, sup-
pleverit.2) Non difficile intellegi potest lacunam aerarii extra-
ordinario videlicet tributo explendam fuisse, nisi habuisset res
publica, unde impensas publicas praestaret. Quod non obscure
ex Demosthenis or. XXIV 161 patet, ubi haec legimus: . . δημη-
γορίαν δ’ ἐπὶ τοὺτοις ποιοῦμενος, ὡς ’ἐστι τριῶν αἵρεσις ὑμῖν, ἢ τὰ
πομπεῖα κατακόπτειν ἢ πάλιν εἰσφέρειν ἢ τοὺς ὀφείλοντας εἰσπράττειν . . .
Itaque si debitae pecuniae, sive vremittebantur sive non im-
pendebantur, non redirent, extraordinario tributo pecuniae con-
ferri solebant, ut equidem opinor. Sed idne semper et unde
factum sit, incertum est3 etiam incertius, utrum pecuniae debitae,
quas remittendas populus decreverit, in tabulis ab iis, quos
πράκτορας Graeci vocant, magistratibus deletae sint, ita quidem,
ut lacuna fuerit in tabulis, an earum pecuniarum loco summa,
quae redierit εἰσφορᾷ, relata sit. Ex Patroclidis sane psephis-
matis verbis: ἐξαλεῖψαι τοὺς πράκτορας3) ab illis magistratibus
nihil aliud nisi expunctas esse summas debitas videtur colligen-
dum3 tamen id abhorreret a gravissima illa lege et formula
iuris publici Attici, qua et aerarium et tabulae publicae rata
esse iubentur. At ob hanc ipsam causam, quod rogator aerarium
publicum illegitime deminuturus erat, ei ἀδείᾳ opus fuit. Verum-
tamen rem disceptare non audeo,

Sed ad legem de remissione debitorum supra (p. 38) allatam
revertamur. Quam non integram esse iam Schoemann perspexit,

 

1) cf. CJA. IV 1, 61 a3 v, supra p. 24 adn. 5.

²) Certi enim reditus ad nonnullas impensas ordinarias faciendas a
populo erant destinatae: velut multae ad mercedem heliastarum (c. sexaginta
talenta per annum ς cf. Busolt ς 225 p. 198, 7) 3 cf. Gilbert I p. 321, 23
Busolt ξ 213 p. 188, 3.

³) cf. And. de myst. g 79.

 

