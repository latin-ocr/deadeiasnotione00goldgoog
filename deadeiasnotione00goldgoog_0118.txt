112
integrae et deorum ipsorum instar inviolabili, detrimentum aliquod
affert in favorem singulorum hominum, non omnium civium. Quo
decreto populus universus gratiam facit, quod privilegium Athenis
tantum a sex milibus civium occultis suffragiis irrogari potuit.
Sed ea sola privilegia nisi cum populi venia deferri leges veta-
bant, quae neque hominibus optime de re publica meritis tanquam
praemia tribuebantur, neque ipsa ex ψηφισμάτων ἐπ’ ἀνδρί ratione
(i. e. per non minus sex milia civium) dabantur.¹) Atque specie
quidem populus id privilegium rogare patitur religione commotus:'
verecundia (αἰδοῖ) in supplicem (ἱκέτην) utitur, sicut Ζεὺς ἱκέσιος (sive
ἱκετήσιος) ²) ipse, vel alii dei, 3) in quorum tutelam supplex se com-
mendavit. Nam ἀδείας institutum ex iure sacro ortum semper
cum sacris caerimoniis coniunctum mansit, ut in libro altero de-
monstrabitur. Re vera autem populus ἄδειαν dat sui commodi
causa. Salutem enim rei publicae plurimi aestimans populus
semper ea decreta facit, ex quibus maximam utilitatem capturum
se esse sperat. Itaque etiam damnum aliquod perfert, si ea re
rationibus suis se consulere putat. At vero populus in his rebus
seque salutemque suam in aleam quandam dat, itaque ea sub-
eunda sit necne, ἄδειαν dando aut denegando disceptat.

 

¹) Velut in lege de donanda civitate lata cautum est, ne quis nisi ol»
beneficia in populum Atheniensium collata civis fieret; cf. [Dem.] LIX 89.
In privilegia autem praemii causa irroganda venia rogatori non opus erat.
Accedit denique, quod civitatis datio ipsa ψήφισμα ἐπ’ ἀνδρί est. ‘

²) cf. Preller: »Griech. Mythol.‹< 1⁴ p. 1453. 1513.

³) Sicut Ζεὺς ἱκὲσιος ita Ζεὺς ἐφέστιος antiquitus supplices tuetur3 cf-
Preller 1. l. I p. 146 sq. 151,2; nec secus ipsa Ἑστία; cf. e. e. Plut. de mul.
virt. XVII. [De diis, qui ἐφέστιοι vocantur, cf. Preller l. 1. I p. 424,2.] Huc
pertinet locus corruptus, qui apud Hesychium legitur s. v. ἆδὶας, quod verbum
ille quidem vocibus: ἐσχάρη vel βωμός explicat. Guilelmum Studemund se·
cutus, cuius coniectura me uti benignissime voluit vir doctissimus, locum
sic restituo: ἀδ<ε>ἱας ἐσχάρη· βωμός. In curiam, ubi κοινὴ ἑστία erat, etiam
posterioribus temporibus supplices venerunt praesidium a 'populo petituri [cf.
Preller l. 1. Ι p. 424,3; v. infra in libro alt. cap. ΠΙ. Alia supplicum dea
Diana Munichia est, quae imprimis a scriptoribuS, qui de indiciis deferendis
agunt, commemoratur [de hac v. infra in libro alt. cap. IV]; et fortasse
etiam Ἔλεος huc pertinet, cuius ara in foro fuit [cf. Preller 1. l. 11⁸ p. 281,1].
Utrum autem lex an mos fuerit, ut alia supplicum genera ad alios deos·
confugerent, pro certo dici non potest.

