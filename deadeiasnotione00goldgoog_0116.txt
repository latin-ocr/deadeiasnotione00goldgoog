110

 

tiebant; ἄδεια vero ψήφισμα ἐπ’ ἀνδρί est, h. e. populiscitum sin-
gulis irrogatum, sive de iuris publici Attici sive de iuris. gen·
tium instituto agitur. Namque etiam, ut supra demonstravi
(p. 101 sqq.)‚ peregrinis ἀδείας privilegium videtur tributum esse,
si cui populus securitatem itineris faciendi vel fidem publicam
concedere volebat3 sed num vox ἀδείας generaliter privilegium
securitatis peregrinis concessae vel idem quod ἀσφαλείας privi-
legium significarit, pro certo dici non potest. Ac scriptores
quidem discrimen horum verborum non semper observaverunt,
sed saepissime ea confuderunt;¹) at tituli supra allati semper pri·
vilegium securitatis artificibus concessae voce ἀσφαλείας, non
ἀδείας, significant. Qui tituli etiamsi posteriorum temporum sunt, ²)
quibus instituta publica magis magisque res inanes fiebant et
iuris publici ac iuris gentium instituta significationesque inter se
confundebantur, tamen iustae formulae, id quod scripturae lapi-
dariae est proprium, in iis usque ad ultima Graecitatis tempora
reservari solebant. Itaque incertum est, num histrionum illud
securitatis privilegium 'vocabulo ἀδείας Athenis significatum sit. 8)
Sed haec hactenus

Dedi equidem operam, ut omnia ἀδείας genera recenserem,
quae aut a scriptoribus veteribus commemorantur aut coniectura
colligi possunt. Licet alia praetermiserim, alia falso adiecerim3
tamen id nunc certo demonstratum esse put0, quod Platner iam ob-
scure dixit [„Proc. u. Kl. bei den Att.“ I 445]: ἄδειαν multo cre-
brius a populo Atheniensium petendam fuisse vel multo latius
patuisse in iure Attico, quam homines doctos olim credidisse.⁴=)

In Attici sane iuris scientia pertractanda difficile est certas artes
construere, non solum quod memoria tam manca et lacunosa est, sed
etiam quod ius et civile et publicum ex singulis legibus coniunctum et

 

ι) De improprio ἀδείας vocabuli usu cf. e. c. Dem. XXIII 159. 192.
VIII 64 ; [Dem.] X 66 ; Isocr, XIV 243 cf. etiam Thuc. VIII 91,3. Ἀσφάλεια
autem loco ἀδείας legitur apud Xenophontem Mem. Π 1,]5. Η. Gr. V 4,11;
apud Demosthenem XIX 164, quibus locis haec vox liberam commeandi dis-
cedendive potestatem vel fidem publicam significat.

²) cf. Foucart: »de collegiis« p. 37. ,

⁸) Fortasse enim Demosthenes [V 6] et scholiasta ad Dem. orat. XIX
p. 335 vocabulo ἀδείας notione impropria usi sunt.

⁴) cf. Valeton: Mnemos. n. s. XV p. 3, qui haec dicit: »Probabile vi·
detur etiam alias leges huiusmodi fuisse nobis ignotas‹.

